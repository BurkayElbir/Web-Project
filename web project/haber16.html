<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="css/habertasarim.css">
    <title>Haber Detayları</title>
</head>
<body>
    <div class="content-container">
        <div class="news-content">
            <h1>LeBron James Konuştu: Sayı Rekoru, Oğluyla Oynama Hayali ve Lakers’ın Durumu…</h1>
            <p>Los Angeles Lakers‘ın yıldız ismi LeBron James, Kareem Abdul-Jabbar’ı geride bırakıp tüm zamanların en skorer oyuncusu olmaya her geçen gün daha da yaklaşıyor.

                Cumartesiyi pazara bağlayan gece oynanacak Sacramento Kings maçı öncesinde ESPN‘e konuşan LeBron James, bu vesileyle NBA’deki ilk sayılarını hatırlamış oldu.
                
                29 Ekim 2003 günü ilk NBA maçında Sacramento potasına 25 sayı bırakan efsane basketbolcu, o günkü gerginliği hala unutmuş değil:
                
                “Hazır olduğumu biliyordum. Dünyanın en büyük ligine ait olduğumu biliyordum. Ama ne bekleyeceğimi, neyle karşılaşacağımı tam olarak bilemiyordum. Aşırı gergindim. İlk sayılarımı nasıl atacağımı bilmiyordum.”
                
                18 yaşındaki James, ilk çeyreğin bitimine dokuz dakika kala Carlos Boozer’ın perdesinden çıktı ve orta mesafede topla buluştu. Topu bir kez yere vurduktan sonra şutu kaldırdı ve ilk isabetini buldu.
                
                “Aslında, biraz zor bir atıştı. Heyecandan ötürü çok gergindim. Başarısız olmak istemiyordum. İnsanları hayal kırıklığına uğratmak istemiyordum.”
                
                LeBron James, Sacramento maçının üçüncü dakikasından bu yana sayılarını biriktiriyor ve artık onun önünde tek bir kişi var: Kareem Abdul-Jabbar. Son zamanlarda Anthony Davis’in yokluğunda vites arttıran LeBron, son 12 maçında %57.8 şut isabetiyle 33.7 sayı ortalaması yakaladı.
                
                Uzun zamandır skorer olmadığını iddia eden bir oyuncu için hiç fena değil.
                
                “Demek istediğim, topu çemberden nasıl geçirebileceğimi biliyorum. Skorer olmadığımı söyledim çünkü skorerlik benim oyunumun bir parçası, tanımı değil. Fakat bunun bir argümanı var. Bu rekorun ne kadar uzun süredir ayakta kaldığına baktığınızda, böyle bir şeyi başarabilmek güzel.”
                
                Abdul-Jabbar, 5 Nisan 1984’ten bu yana ligin en skorer oyuncusu olarak meşaleyi elinde tuttu. Bu yaşandığında, geçen ay 38 yaşına giren James’in doğumuna yaklaşık dokuz ay vardı.
                
                Kareem Abdul-Jabbar’ın imza hareketi olan çengel atış, bugün Lakers‘ın salonu Crypto.com Arena’nın dışındaki bir heykelde hayat buluyor. Fakat LeBron James, hücum repertuarında böyle bir imza hareketi bulunmadığını düşünüyor:</p>
        </div>
        <div class="news-image">
            <img src="pictures/lebron-james-postgame-presser-jokesjpg_361x203.jpg" alt="Teknoloji Resmi">
        </div>
    </div>
    <a href="Spor.html">Geri Dön</a>
</body>
</html>
